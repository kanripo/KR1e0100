# -*- mode: mandoku-view -*-
#+TITLE: 讀左日鈔
#+DATE: 2015-09-23 09:40:32
#+PROPERTY: JUAN 4
<pb:KR1e0100_WYG_004-1a>¶
欽定四庫全書¶
　讀左日鈔卷四¶
　　　　　　　　　　　　　吳江朱鶴齡撰¶
三十四年秦師輕而無禮¶
　疏服䖍云無禮謂過天子門不櫜甲束兵而但免胄¶
　吕氏春秋說此事云師行過周王孫滿曰過天子之¶
　城宜櫜甲束兵左右皆下必古有此禮¶
以乘韋先牛十二犒師¶
<pb:KR1e0100_WYG_004-1b>¶
　弦髙以犒師誑秦使鄭有備十二年足當數萬師矣¶
　考淮南子弦髙後不受鄭伯之賞而逃春秋時一異¶
　人也又考吕覽鄭賈人弦髙奚施將西市于周道過¶
　秦師曰嘻師所從來逺此必襲鄭遽使奚施歸告乃¶
　矯鄭伯之命以勞之傳紀弦髙而不及奚施何耶¶
晉敗秦師于殽獲三帥以歸¶
　唐順之曰秦為西州大國又晉之婚姻也晉之克楚¶
　也得䇿于結秦而晉之不競于楚也失䇿于讐秦自¶
<pb:KR1e0100_WYG_004-2a>¶
　殽之役而秦晉相讐殺者歴四五世戰彭衙戰河曲¶
　積十餘戰而不解是晉人自失一强援自生一强敵¶
　失一强援則其氣力不完强敵伺近則其勢不暇於¶
　畧逺故晉霸之衰而楚益横者殽之役實然說春秋¶
　者乃曰殽之役春秋許晉襄繼霸吾不知也¶
與晉師夾泜而軍¶
　孫武子欲戰者無附於水而迎客張預曰我欲逆戰¶
　近水迎敵恐其不得渡我不欲戰則阻水拒之使不¶
<pb:KR1e0100_WYG_004-2b>¶
　不能濟楚子上與晉陽處父夾泜水而軍子上退舍¶
　欲令晉師渡懼處父半濟而擊之也然卒皆不戰而¶
　歸則兩將皆恇怯也　按韓信銚期(銚期見/後漢書)皆以背¶
　水戰而勝則兵法所禁附水迎客又不必泥¶
𦵏僖公緩作主非禮也¶
　劉敞曰緩字屬下句杜以屬上句非也僖公以十二¶
　月薨明年四月𦵏凡五月不得云緩杜以文二年冬¶
　傳云襄仲如齊納幣禮也故欲遷僖公之𦵏于十一¶
<pb:KR1e0100_WYG_004-3a>¶
　月則除䘮在二年十一月而納幣在十二月乃與傳¶
　合獨不顧作主非禮也之句無所繋乎　以下事當¶
　皆繫文公二年簡編倒錯在此趙汸曰長厯自隠公¶
　元年至文元年三十四閏大衍厯三十六閏葢春秋¶
　周厯本差後世追算又互有得失杜氏惟據長厯釋¶
　經遂以此年十二月所書四事皆為十一月亦固矣¶
卒哭而祔¶
　疏雜記云士三虞大夫五諸侯七凡諸侯之䘮𦵏而¶
<pb:KR1e0100_WYG_004-3b>¶
　虞從是以後間日一虞七虞之後明日而卒哭謂之¶
　卒哭者前此哭無時是後惟朝夕哭耳¶
祔而作主¶
　文二年公羊𫝊主者曷用虞主用桑練主用栗　疏¶
　左氏惟言祔而作主主一而己非虞練再作公羊之¶
　言不可通于此也¶
烝嘗禘于廟¶
　其在廟則時祭皆如舊疏鄭𤣥解禮三年一祫五年¶
<pb:KR1e0100_WYG_004-4a>¶
　一禘杜解左傳都不言祫者以左傳無祫語則禘祫¶
　正是一祭故杜以審禘昭穆謂之曰禘明其更無祫¶
　也釋天云禘大祭也則祭無大于禘者若祫大于禘¶
　禘焉得稱大乎　趙汸曰朱子云左氏烝嘗禘于廟¶
　與王制䘮三年不祭者不合今按䘮不貳事貳則忘¶
　哀必無釋䘮服而衣祭服之理或是大臣攝行亦無¶
　文可據東遷禮失䘮祭尤甚如襄十六年春𦵏晉悼¶
　公傳言改服修官烝于曲沃皆是當時之事非必周¶
<pb:KR1e0100_WYG_004-4b>¶
　制則然杜氏遂據為諸侯卒哭以後時祭不廢之證¶
　非也¶
　　文公¶
元年於是閏三月非禮也¶
　疏漢書律厯志云文公元年距僖五年辛亥二十九¶
　歳是歳閏餘十三閏當在十一月後而在三月故𫝊¶
　曰非禮也志之所言閏當在此年十一月後今三月¶
　已即閏是嫌閏月太近前也杜以為僖三十年閏九¶
<pb:KR1e0100_WYG_004-5a>¶
　月文二年閏正月故言于厯法當在僖公末年誤于¶
　今年置閏嫌置閏太近後也杜為長厯置閏疏數無¶
　復定準惟勘經傳上下年月以為長厯若日月同者¶
　則數年不置閏月若日月不同須置閏月乃同者則¶
　未滿三十二月頻置閏所以異于常厯¶
履端于始舉正于中歸餘于終¶
　林注謂以十一月一日子初一刻冬至為厯首　日¶
　月之行有遲速必分為十二月舉中氣以正月　毎¶
<pb:KR1e0100_WYG_004-5b>¶
　月各餘一日歸之于終積成一月而為閏¶
古者越國而謀¶
　林氏註謂陳侯耻于衛之受屈使之報伐示强以冀¶
　獲免則謀不于近而于逺合古者越國而謀之道凌¶
　稚隆曰陳為衛謀亦曰强為善以敬事大國可爾乃¶
　使報伐以益晉之怒而復執孔達以求成焉謬亦甚¶
　矣何貴乎越國而謀哉¶
諡之曰靈不瞑曰成乃瞑¶
<pb:KR1e0100_WYG_004-6a>¶
　疏桓譚以為自縊而死其目未合尸冷乃瞑非由諡¶
　之善惡¶
穆伯如齊始聘焉禮也¶
　劉敞曰左氏見當時諸侯廢䘮而聘推以為禮杜氏¶
　見左氏有得禮之言遂推以當䘮而吉皆反經越禮¶
　不可以教後世趙汸曰古者吉凶不相干故三年之¶
　䘮不祭而何聘問之有¶
二年不登于明堂¶
<pb:KR1e0100_WYG_004-6b>¶
　疏鄭𤣥以為明堂在國之陽與祖廟别處賈逵盧植¶
　蔡邕服䖍等皆以祖廟與明堂為一故杜從之趙汸¶
　曰是明堂中有祖廟豈可以祖廟訓明堂乎　按勇¶
　則害上不登於明堂二語出汲冢周書大匡解¶
以其屬馳秦師死焉¶
　吕祖謙曰狼瞫怒先軫不知其勇而死于秦師所以¶
　彰軫之不知人也名則忠晉意實愧軫¶
書不時也¶
<pb:KR1e0100_WYG_004-7a>¶
　注過𦵏十月故曰不時　何休曰禮作練主當以十¶
　三月　趙汸曰僖公祥練本在元年十二月過兩月¶
　始作主以練祭後期也特書作主則祭不以時可知¶
　傳不言作練主故杜以過𦵏十月釋之然非也果如¶
　此則自虞後卒哭與祔皆無主几筵十月神無所依¶
　甚非人情當從何氏¶
書曰及晉處父盟以厭之也¶
　注厭猶損也損謂去處父族氏　傅遜曰漢人有厭¶
<pb:KR1e0100_WYG_004-7b>¶
　勝之術考韻書厭臨也此于我公以尊臨卑事理既¶
　切而勝之之義亦在其中¶
書士縠堪其事也¶
　注晉司空非卿也以士縠能堪卿事故書疏成二年¶
　傳魯賜晉三帥三命之服司空亞旅一命之服是知¶
　司空非卿　趙汸曰晉司空非卿而書于經者列國¶
　尊伯主命春秋辭從主人見晉卑諸侯傳謂堪其事¶
　非也愚按士縠必是晉卿啖氏謂既命之卿例書名¶
<pb:KR1e0100_WYG_004-8a>¶
　不論堪與不堪是也司空或其兼官葢以卿而下領¶
　司空之職耳¶
躋僖公逆祀也¶
　按公羊縠梁及魯語皆謂逆祀者顛倒其南北昭穆¶
　之位孔氏不從其說漢晉唐宋禮官之議皆以兄弟¶
　不相為後不得為昭穆斯不易矣趙子常反祖述公¶
　穀魯語而極辨孔說之非何耶辨詳集說¶
廢六闗¶
<pb:KR1e0100_WYG_004-8b>¶
　注塞闗陽闗之屬凡六闗所以禁絶末游而廢之¶
　家語作置六闗注謂文仲置闗以稅行者故為不仁¶
祀爰居¶
　魯語海鳥曰爰居止于魯宋門之外三日臧文仲以¶
　為神命國人祀之爾雅爰居一名雜懸樊光云似鳯¶
　凰莊子魯侯御而觴之于廟奏九韶以為樂具大牢¶
　以為膳鳥乃眩視悲憂三日而死¶
卿不書為穆公故尊秦也¶
<pb:KR1e0100_WYG_004-9a>¶
　趙汸曰書存秦誓如詩錄秦風與修春秋事體不同¶
　左氏尊秦葢當時流俗之論　汪克寛曰穆公雖嘗¶
　悔過不能改過何徳可尊而崇之歴考自入春秋以¶
　來外兵非君將皆稱人即前此晉以三國伐許與明¶
　年五國伐沈皆不書大夫姓氏是崇何徳哉春秋于¶
　人之一字其貶與否終無定論朱子謂不當以一字¶
　褒貶求聖人之意正此類也¶
襄仲如齊納幣禮也¶
<pb:KR1e0100_WYG_004-9b>¶
　葉夢得曰諸侯娶元妃固有時而左氏以即位為節¶
　尤見其妄¶
三年取王官及郊¶
　括地志王官故城在同州澄城縣西北六十里南郊¶
　故城在縣北十七里又有北郊故城西郊古城¶
自茅津濟¶
　括地志茅津在陜州河北縣西二十里太陽縣也渡¶
　河自茅津南渡河也¶
<pb:KR1e0100_WYG_004-10a>¶
王叔桓公晉陽處父伐楚以救江¶
　趙汸曰不以救江累王室故没王叔不書且明征伐¶
　在大夫譏不及王叔也孔氏云王叔文公不知何王¶
　之子字叔遂以叔為氏桓公是其子王叔陳生是其¶
　後也¶
四年為賦湛露及彤弓¶
　疏諸自賦詩以表己志或全取一篇或止歌一章未¶
　有頓賦兩篇者其使工人歌樂各以三篇為斷如享¶
<pb:KR1e0100_WYG_004-10b>¶
　元侯則歌肆夏樊遏渠兩君相見則歌文王大明緜¶
　燕賔客羣臣則歌鹿鳴四牡皇皇者華是也魯時樂¶
　人歌此二篇不知欲示何意¶
五年王使榮叔來含且賵召昭公來㑹𦵏禮也¶
　劉敞曰庶子為君為其母無服不敢貳尊者也妾母¶
　稱夫人王不能正而又使公卿㑹𦵏何禮之有¶
楚子燮滅蓼¶
　按滅六見于經而滅蓼不書葢有告有不告也一統¶
<pb:KR1e0100_WYG_004-11a>¶
　志六在今壽州蓼在今霍丘縣俱屬鳯陽府¶
臯陶庭堅¶
　按史稱八愷有庭堅杜以為臯陶字孔氏疏謂本于¶
　鄭𤣥論語注不知鄭得之何書馬永卿曰若庭堅即¶
　臯陶文仲不應連言之似是兩人羅泌云六臯陶之¶
　後蓼庭堅之後¶
寗嬴從之¶
　注嬴逆旅大夫　晉語説此事云舍于逆旅寗嬴氏¶
<pb:KR1e0100_WYG_004-11b>¶
　稱邑氏故知大夫¶
六年陽處父至自温改蒐于董易中軍¶
　注易趙盾為帥　按趙盾之才本非射姑所及然處¶
　父遽易其中軍以與之則專擅極矣于此見其剛而¶
　陵人所以不免于禍¶
以子車氏三子奄息仲行鍼虎為殉¶
　史記秦武公之𦵏從者六十六人至穆公用百七十¶
　七人子車氏三子與焉正義引應劭云穆公與羣臣¶
<pb:KR1e0100_WYG_004-12a>¶
　飲酒酣公曰生共此樂死共此哀于是奄息仲行鍼¶
　虎許諾及公薨皆從死愚按三艮之死穆公命之故¶
　黄鳥詩序不刺康公而刺穆公以其不能革西戎之¶
　俗左氏亦罪穆公收其良以死難以在上也李衛公¶
　以徒死責三良東坡亦云然吾未敢信為定論¶
趙孟曰立公子雍¶
　愚謂趙盾執國柄以晉之多難而欲立長君此社稷¶
　之謀也然非得襄公之命不可襄公賢君也當公臨¶
<pb:KR1e0100_WYG_004-12b>¶
　没屬太子于盾之時使盾頓首榻前而以公子雍為¶
　請公未必不從即不從與諸大夫以死爭之可也及¶
　公殁而更議立君既迎雍于秦旋復背之揆之理勢¶
　俱不可行靈公雖立能無與盾相猜忌乎異日嗾獒¶
　之難所從來逺矣仁山金氏云太子幼立公子雍為¶
　攝主亦先王之法春秋初固有之此亦一說¶
七年先蔑將下軍¶
　傅遜曰先蔑既奉命如秦下文云先蔑奔秦則歸晉¶
<pb:KR1e0100_WYG_004-13a>¶
　明矣歸而將下軍乃在國為國之義既復奔秦則以¶
　不與立靈公故也趙子常疑傳文有誤過矣愚謂春¶
　秋通例凡諸國之臣自内奔外者無不書出奔經書¶
　晉先蔑奔秦不言出則非自内而出甚明傳言秦送¶
　公子雍于晉下又言晉敗秦師于令狐先蔑奔秦士¶
　㑹從之令狐在今蒲州已入晉地秦送公子雍至此¶
　晉潛師敗之二人遂奔秦則是蔑在秦軍中未嘗歸¶
　晉也傳言先蔑將下軍者據正義云諸言御戎為右¶
<pb:KR1e0100_WYG_004-13b>¶
　多屬君歩招戎津始以逆雍出軍此擬為雍之御石¶
　也改立靈公御戎猶在職然則蔑之將下軍恐亦是¶
　舊職時猶聲言逆雍故仍其名而以他卿攝之如悼¶
　公時新軍無帥使其什吏率卒秉官屬以從下軍之¶
　類也如此說既不失經義而于傳文亦可通¶
先人有奪人之心¶
　張預曰心者將之所主也治亂勇怯皆生于心善制¶
　敵者撓之而使亂激之而使惑迫之而使懼彼之心¶
<pb:KR1e0100_WYG_004-14a>¶
　謀可奪傳曰先人有奪人之心謂奪其本心之謀也¶
不書所㑹後也¶
　按經書公㑹諸侯晉大夫盟于扈則是公未嘗不與¶
　㑹但其至比之諸國為後耳說者多疑傳妄辨詳集¶
　說¶
謂之徳禮¶
　按郤缺欲趙孟以徳懐衛其引夏書九功意只重歌¶
　字耳言所行合宜有徳有禮則人皆樂而歌之此與¶
<pb:KR1e0100_WYG_004-14b>¶
　財用之節生民之命何渉杜注可刪¶
八年歸匡戚之田于衛¶
　按一統志匡城在大名府長垣縣西南一十五里戚¶
　城在開州城北七里春秋時皆衛地相去百五十里¶
　此葢晉先且居伐衛時取戚田而并取匡田故今以¶
　還衛傳不及匡者史文畧爾杜氏云匡本衛邑中屬¶
　鄭今晉令鄭還衛此大誤也杜以元年衛孔達侵鄭¶
　伐緜訾及匡為即此匡故云然不知匡地有二孔達¶
<pb:KR1e0100_WYG_004-15a>¶
　侵鄭伐匡此河南之匡注云在潁川新汲縣東北定¶
　六年公侵鄭取匡是也歸匡戚之田于衛乃河北之¶
　匡論語子畏于匡是也杜謂匡衛邑中屬鄭既是衛¶
　地之匡鄭安能越河而有之耶　一統志匡城一在¶
　睢州城西三十里一在長垣縣西南十五里皆云孔¶
　子畏匡處按史世家云孔子去衛將適陳過匡匡人¶
　止之去即過蒲月餘反乎衛徐廣曰長垣縣有匡城¶
　蒲鄉盖匡與蒲戚至近匡人止孔子必非睢州城¶
<pb:KR1e0100_WYG_004-15b>¶
　西之匡城也古今地名相同者甚多一統志每混載¶
　不可不考¶
復致公壻池之封¶
　注公壻池晉君女壻　按定五年傳吳及楚戰于公¶
　壻之谿注公壻楚地名疑公壻池本楚人奔晉因地¶
　為氏者池其名也晉先取衛地封池今仍以歸衛又¶
　文十七年傳晉趙穿公壻池為質于鄭穿乃晉君壻¶
　也若如杜解其文當以公壻趙穿及池為句矣¶
<pb:KR1e0100_WYG_004-16a>¶
自申至于虎牢之竟¶
　注申鄭地　陸粲曰申至虎牢皆鄭地何緣乃以歸¶
　衛考服䖍以為致之于鄭劉炫從其說以規杜杜于¶
　上年云為晉歸鄭衛田張本而此云今并還衛立文¶
　不明孔疏强解義終難通愚按注云今并還衛是釋¶
　上文公壻池句下以申與虎牢皆鄭地則還鄭自明¶
　故不復言鄭耳後人自誤以二句連讀非杜注有誤¶
秦人伐晉取武城¶
<pb:KR1e0100_WYG_004-16b>¶
　括地志武城一名武平在華州鄭縣東北十三里¶
皆昭公之黨也司馬握節以死故書以官¶
　趙匡曰大夫二卿之死此殺昭公之漸也四人皆忠¶
　于公而左氏謂之黨何謬耶按周官惟守邦國都鄙¶
　及出使有節六卿居官者未聞其有節也啖氏曰傳¶
　此二人不失節故誤節義為符節耳愚按周禮掌節¶
　云守邦國者用玉節此司馬司城以事在官葢執玉¶
　節耳趙說非¶
<pb:KR1e0100_WYG_004-17a>¶
九年晉人殺箕鄭父士縠蒯得¶
　趙汸曰傳箕鄭先士縠經士縠先箕鄭者經以殺之¶
　先後傳以位次序列傳蒯得居下知其以位次也¶
秦人來歸僖公成風之襚¶
　此追襚也成風之没至是五年矣按禮記衛將軍文¶
　子之喪既除喪而越人來弔子游善之是古有以服¶
　終來弔者也¶
十一年敗狄于鹹獲長狄僑如¶
<pb:KR1e0100_WYG_004-17b>¶
　注僑如鄋瞞國之君葢長三丈獲僑如不書為夷狄也¶
　疏穀梁傳長狄瓦石不能害叔孫得臣射其目身横¶
　九畝斷其首而載之眉見于軾魯語所云十倍僬僥¶
　氏之長者故杜云葢長三丈葢者疑詞愚按鄋瞞乃¶
　長狄國名在諸狄中自為一種是時狄驅之以侵齊¶
　魯適為得臣所獲于法自不得書下云鄋瞞由是遂¶
　亡葢長狄之種絶而狄之强如故故十三年又出而¶
　侵衛也趙子常以鄋瞞為狄國名而長狄又服屬于¶
<pb:KR1e0100_WYG_004-18a>¶
　鄋瞞詳考上下文便知其謬又按魯語防風氏漆姓¶
　在虞夏商為汪芒氏於周為長狄氏今曰大人則鄋¶
　瞞即防風氏之後是時長狄種絶而云今曰大人者¶
　言當時呼在前長狄為大人未必其時有之¶
富父終甥摏其喉以戈殺之¶
　疏考工記戈之長六尺六寸耳得及長狄之喉者兵¶
　車之法三人共乗魯宋與長狄之戰車皆四乘改其¶
　乗必長其兵謂之戈葢形如戈也¶
<pb:KR1e0100_WYG_004-18b>¶
皇父之二子死焉¶
　注皇父與穀甥及牛父皆死故耏班獨受賞　按傳¶
　不言穀甥牛父之死注増傳所無榖甥牛父果死賞¶
　何獨不及乎即皇父二子死亦應有賞傳不及載耳¶
齊襄公之二年¶
　注榮如以魯桓十六年死至宣十五年百有三歳其¶
　兄猶在　陸粲曰史記魯世家引此傳文作齊惠公¶
　之二年又齊世家云惠公二年長狄來王子城父攻¶
<pb:KR1e0100_WYG_004-19a>¶
　殺之十二諸侯年表亦于齊恵公二年書王子城父¶
　敗長狄三文皆同按齊惠之二年即魯宣之二年也¶
　在晉滅潞之前僅十三年耳此傳以惠公為襄公葢¶
　傳寫之誤杜因有是說失之不考也¶
十二年不書地尊諸侯也¶
　謂尊以為諸侯故次其竊邑之罪此傳大非春秋之¶
　義趙伯循有辨見集說¶
襄仲辭玉¶
<pb:KR1e0100_WYG_004-19b>¶
　傅遜曰聘義云已聘而還圭璋葢聘終則還玉禮之¶
　常今于聘禮方行而襄仲辭之是不欲與秦為好也¶
　時晉主夏盟魯晉方謹術言將伐晉故襄仲畏晉而¶
　而拒之¶
乃皆出戰交綏¶
　司馬法古者逐奔不過百歩從綏不過三舍注曰綏¶
　者御車之索古者以綏為退軍之名從人退還之軍¶
　不過九十里左傳晉趙盾命三軍皆出與秦戰交綏¶
<pb:KR1e0100_WYG_004-20a>¶
　注軍退為綏葢秦晉皆有備各防其失不戰而兩退¶
　故曰交綏¶
胥甲趙穿當軍門呼曰¶
　陳禹謨曰兵法不知軍之不可以進而謂之進不知軍¶
　之不可以退而謂之退是謂縻軍㬰駢欲深壘固軍¶
　以老秦師知不可進也而趙穿以其屬出臾駢知秦¶
　師將退欲薄諸河以取之知不可退也而趙穿以薄¶
　人於險為無勇縻軍之罪其容逭乎¶
<pb:KR1e0100_WYG_004-20b>¶
十三年守桃林之塞¶
　注桃林在𢎞農華隂縣潼闗疏桃林之塞在南河之¶
　南逺處晉之南境從秦適周乃由此路使詹嘉守此¶
　塞者以秦使西乞聘魯應更交餘國慮其要約外援¶
　東西圖已故使守此扼塞斷其徃來之道也¶
繞朝贈之以䇿¶
　注䇿馬撾　傅遜曰孔疏引服䖍云䇿書策也文心¶
　雕龍云繞朝贈士㑹以䇿子家與趙宣以書亦用服¶
<pb:KR1e0100_WYG_004-21a>¶
　說愚謂朝知士㑹有歸志與秦伯言留之而不克故¶
　贈之以䇿使之策馬以歸示已知其情也故曰子無¶
　謂秦無人¶
其處者為劉氏¶
　疏處秦為劉氏未知何意言此討尋上下其文不類¶
　明帝時賈逵上疏云五經中無證圖讖明劉氏為堯¶
　後者而左氏獨有明文竊謂左氏先未顯于世先儒¶
　藉此以求道通故引之以為證耳¶
<pb:KR1e0100_WYG_004-21b>¶
十四年王叛王孫蘇¶
　王應麟曰王貳于虢王叛王孫蘇此左氏之失也通¶
　鑑書燕叛齊而大事記非之書蜀漢冦魏而綱目非¶
　之書晉叛梁而讀史管見非之况天子之于其臣乎¶
請𦵏弗許¶
　注請以卿禮𦵏　王錫爵曰請𦵏請歸𦵏于魯地非¶
　以卿禮𦵏也觀後𫝊云許之又云𦵏視共仲則歸魯¶
　甚明¶
<pb:KR1e0100_WYG_004-22a>¶
單伯如齊請子叔姬¶
　按此單伯與莊元年單伯皆魯大夫杜氏以為周卿¶
　士非也辨見集說¶
十五年其官皆從之¶
　劉敞曰左氏其官皆從之(云云/)非也周之禮經諸侯¶
　相聘其使介有常數矣不聞其官皆從以為古典也¶
魯人以為敏¶
　陸粲曰華耦自以罪人之後不敢辱大禮則曷不于¶
<pb:KR1e0100_WYG_004-22b>¶
　其君之使之也而辭諸既受命以出矣方親暴其先¶
　人之惡于鄰國是言也負販者猶嗤之乃以為敏乎¶
諸侯五年再相朝¶
　劉敞曰周官六年五服一朝不得于諸侯亦五年一¶
　朝也大行人之職曰諸侯邦交歳相問殷相聘世相¶
　朝此為得中　趙汸曰曹伯文十一年來朝至十五¶
　年再來偶合五年之數𫝊遂以為古制由未見周禮¶
　耳¶
<pb:KR1e0100_WYG_004-23a>¶
卞人以告¶
　疏治邑大夫例呼為人孔子父為鄹邑大夫謂之鄹¶
　人是也¶
帷堂而哭¶
　按雜記朝夕哭則不帷聲已怨敖從莒女故不視其¶
　喪以帷自蔽于堂而哭¶
凡諸侯㑹公不與不書¶
　趙匡曰凡諸侯之㑹公不與而列㑹者非一左氏之¶
<pb:KR1e0100_WYG_004-23b>¶
　說非也按扈之盟罪晉故不書諸侯辨見集說¶
十六年自廬以往振廪同食¶
　玉海自廬振廪為襄之中廬而説者以合肥為廬失¶
　之矣¶
先君蚡冒所以服陘隰也¶
　注蚡冒楚武王父疏楚世家云蚡冒卒弟熊達殺蚡¶
　冒子而代立是為武王與杜異　陘即陘山見一卷¶
　　為賈之謀在出師以弱為强也師叔之謀在驕敵¶
<pb:KR1e0100_WYG_004-24a>¶
　以强為弱也皆得兵法之深¶
公孫壽辭司城請使意諸(壽/子)為之曰雖亡子猶不亡族¶
　馮時可曰異哉公孫壽逃其難又將賴其寵逺其身¶
　又將懐其禄夫君之有官以庇國也非以庇族也且¶
　子為身貳去身之貳而曰以亢吾宗宗可亢乎壽¶
　葢曰吾免於死而無失世官吾庸多矣子於何有嗚¶
　呼斯所謂人之無良也夫¶
不能其大夫至于君祖母¶
<pb:KR1e0100_WYG_004-24b>¶
　按哀十六年𫝊蒯瞆告周公云蒯瞆得罪于君父君¶
　母謂母為君母則祖母為君祖母矣¶
夫人王姬使帥甸攻而殺之¶
　注帥甸郊甸之帥疏周禮載師以公邑之田任甸地¶
　帥甸者甸地之帥當是公邑之大夫也　按左氏載¶
　昭公被殺之由多不可信辨詳集說¶
十七年鄭子家使執訊而與之書¶
　陸粲曰執訊者執其通問之人而與之以書也¶
<pb:KR1e0100_WYG_004-25a>¶
　増韻執留也必非拘執之執¶
夷與孤之二三臣¶
　疏孤葢鄭伯對晉之辭歸生因即以言其君也¶
鹿死不擇音¶
　陸粲曰注以音為䕃未之前聞疏引服䖍解云鹿得¶
　美草呦呦相呼困迫不暇復擇善音急之至也莊子¶
　獸死不擇音與此同¶
鋌而走險¶
<pb:KR1e0100_WYG_004-25b>¶
　韻㑹□鹿走貌通作鋌引左傳鋌而走險或曰考工¶
　記冶氏為殺矢刃長寸圍寸鋌十之注箭足入槖中¶
　者也此葢言鹿中箭足走險避之¶
殺而埋之馬矢之中¶
　注史畏襄仲不敢書殺惠伯　王樵曰叔仲惠伯叔¶
　牙之孫叔彭生也襄仲之邪謀行父得臣皆帖耳順¶
　命獨惠伯爭之不克則死之無愧大臣之義矣獨經¶
　不書為可疑或謂不發襄仲之謀令君及禍故不書¶
<pb:KR1e0100_WYG_004-26a>¶
　者謬也時逆臣當國言一出口即死奚自而發其謀¶
　乎胡康侯謂惠伯死非君命故不得以死節書亦非¶
　也傳曰以君命召之杜氏注君命子惡命也惠伯是¶
　時必未知子惡見殺聞君有命安得逆料其詐而弗¶
　入乎左氏但言襄仲欲立宣公叔仲不可而其說未¶
　詳成十五年公羊傳云文公死子幼公子遂謂叔仲¶
　恵伯曰君幼如之何願與子慮之叔仲惠伯曰吾子¶
　相之老夫抱之何㓜君之有公子遂知不可與謀退¶
<pb:KR1e0100_WYG_004-26b>¶
　而殺叔仲惠伯弑子赤立宣公此可補左氏之闕¶
　愚謂子惡之弑史既諱之則惠伯之殺史亦隠之而¶
　不書矣非必以畏襄仲之故史既不書夫子亦安得¶
　而追筆之耶¶
十八年季文子使大史克對曰¶
　必使大史對者以其知古今典故也真徳秀曰行父¶
　歴數莒僕之惡當矣不知襄仲弑適立庶其惡近在¶
　目前而不能正反與之先後如齊以求昏與㑹而定¶
<pb:KR1e0100_WYG_004-27a>¶
　其位焉是陷身于盗賊之黨而不自知也何獨于一¶
　莒僕不少假借乎或曰行父特托莒僕以劫持宣公¶
　耳¶
在九刑不忘¶
　注九刑之書今亡　按傳曰周有亂政而作九刑¶
髙陽氏有才子八人¶
　王應麟曰古者以徳為才十六才子是也如狄之豐¶
　舒晉之知伯齊之盆成括以才稱者古所謂不才子¶
<pb:KR1e0100_WYG_004-27b>¶
　也¶
謂之渾敦¶
　按山海經神異經吕氏春秋諸書所記渾敦窮竒檮杌¶
　饕餮俱惡獸名服䖍說已如此杜氏以字義釋之非也¶
　　宣公¶
元年尊夫人也¶
　按遂不書公子乃一事再見之例非尊夫人之謂辨¶
　詳集說¶
<pb:KR1e0100_WYG_004-28a>¶
皆取賂而還¶
　注文十五年十七年二扈之盟皆受賂愚按傳言皆¶
　者䝉上文先受宋賂後又受齊賂也杜氏注不及齊¶
　于文義有漏况文十七年盟扈無取賂之文¶
宣子驟諫而不入¶
　金履祥曰驟者急也數也趙宣子當國輔㓜君不為¶
　之置賢師傅及有過而爭之于口舌之間此宣子之¶
　失也况進諫之道有直有微有諷有譎今不能盡其¶
<pb:KR1e0100_WYG_004-28b>¶
　術而徒以强諫求勝其君雖中主猶難堪之况靈公¶
　乎其不入宜矣¶
二年文馬百駟¶
　注畫馬為文四百匹　丘光庭曰文馬馬之毛色有¶
　文采者愚謂後世剪馬鬛為三花五花文馬殆即此¶
　類若云畫馬為文何足貴乎¶
華元為植¶
　注植將主也　按周禮大司馬大役屬其植注植為¶
<pb:KR1e0100_WYG_004-29a>¶
　部曲將吏故此注云將主謂將領主作監帥者也即¶
　後代將作大匠之將¶
趙穿攻靈公于桃園¶
　邵寳曰穿知有盾而不知有君雖無令甚于有令也¶
　葢盾之專乆矣靈公之立非盾意也鞅鞅非少主臣¶
　盾宜有之穿從其意而行大事以為盾必不我討也¶
　不然則穿也烏乎敢¶
越竟乃免¶
<pb:KR1e0100_WYG_004-29b>¶
　林注杜氏以為越竟則君臣義絶可以不討賊遂致¶
　議者紛紛或疑非孔子之言愚按此當言出奔他國¶
　則弑在出奔之後可免弑君之名非謂越竟而反可¶
　不討賊也　葉夢得曰弑君天下之大惡使其與聞¶
　乎故雖在四海之外無所逃安取乎越竟使不與聞¶
　雖在朝如晏子誰能責之¶
宣子使趙穿逆公子黑臀于周而立之¶
　趙汸曰于此見趙盾與穿志同逆新君不使他人而¶
<pb:KR1e0100_WYG_004-30a>¶
　使穿者欲免穿于討也¶
為之田以為公族¶
　注為置田邑以為公族大夫　孔晁注國語云公族¶
　大夫掌公族及卿大夫子弟之官是卿之適子屬公¶
　族也¶
旄車之族¶
　注旄車公行之官疏公車必建旄謂之旄車¶
使屏季以其故族為公族大夫¶
<pb:KR1e0100_WYG_004-30b>¶
　注盾以其故官屬與屏季使為衰之適　傅遜曰故¶
　族非官屬也葢以適子為宗宜統其族人故以族人¶
　屬之¶
三年鄭及晉平¶
　趙汸曰經于夏書楚人侵鄭則鄭之先從晉可知矣¶
　故鄭及晉平不書¶
鑄鼎象物¶
　史記正義禹鑄九鼎荆山下歴殷至周赧王十九年¶
<pb:KR1e0100_WYG_004-31a>¶
　秦昭王取九鼎一飛入泗水餘八入于秦傅遜曰禹¶
　鑄鼎事不經見墨子云夏后開命大亷鑄鼎于昆吾¶
　灼龜得逢逢白雲之兆開即啟也¶
螭魅罔兩¶
　注螭山中獸形魅怪物罔兩水神魯語木石之怪夔¶
　罔兩水之怪龍罔象韋昭注罔兩山精好學人聲而¶
　迷惑人也說文罔兩山川之精物也　陸粲曰據魯¶
　語罔兩與罔象有異杜氏以罔兩為水神當是誤作¶
<pb:KR1e0100_WYG_004-31b>¶
　罔象解耳¶
四年公怒欲殺子公¶
　方孝孺曰靈公不與子公之羮非吝也特以子公之¶
　笑而言夢為輕已故不與之羮使其夢無徴此兒女¶
　子相詭之恒情爾及子公怏怏染指笑而赦之賜之¶
　以食可也遽欲殺之則太過矣苟知其中懐不軌正¶
　其大罪而誅之亦可也卒不能决以致殺身豈不愚¶
　甚已哉¶
<pb:KR1e0100_WYG_004-32a>¶
權不足也¶
　此經權之權觀十年𫝊鄭人討幽公之亂斵子¶
　家之棺而逐其族則子家與弑甚明豈但權之¶
　不足耶辨詳集說中　趙汸曰既云懼而從之¶
　是實與其謀矣當從榖梁𫝊中志同舉重之義¶
　為允¶
凡弑君稱君君無道也稱臣臣之罪也¶
　趙汸曰君雖無道豈臣子所當較臣既弑君亦豈有¶
<pb:KR1e0100_WYG_004-32b>¶
　無罪者凡弑君或書賊主名或不書主名皆從赴告¶
　傳不知䇿書從赴之法而妄為之辭故謬至此¶
及鼓跗著于丁寜¶
　疏車上不得置簨簴以懸鼓故為作跗若殷之楹鼓¶
　也　林注跗可以架鼓晉語代備鐘鼓戰以淳于丁¶
　寜丁寜即鉦鄭𤣥云鉦形如小鐘軍行鳴之以為鼓¶
　節¶
以貫笠轂¶
<pb:KR1e0100_WYG_004-33a>¶
　注兵車無葢尊者則邊人執笠依轂而立以禦寒暑¶
　名曰笠轂疏服䖍云笠轂轂之葢如笠所以蔽轂上¶
　以禦矢也或曰兵車旁幔輪謂之笠轂杜以彼為不¶
　安故改之亦是以意而言差于人情為近耳¶
五年冬來反馬也¶
　疏大夫以上其嫁皆有留車反馬之禮留車妻之道¶
　也反馬壻之義也禮送女適于夫氏留其所送之馬¶
　謙不敢自安于夫若被出棄示將乘之以歸故留之¶
<pb:KR1e0100_WYG_004-33b>¶
　也至三月廟見夫婦之情既固則夫家遣使反其所¶
　留之馬示與偕老不復歸也　注言示譏而不明所¶
　以譏之之義趙汸曰士昏禮稱若不親迎則入三月¶
　然後壻見於妻之父母今髙固親迎則不須更見故¶
　譏其親反馬也¶
六年以盈其貫¶
　注貫猶習也　即商罪貫盈之貫杜注非也¶
七年凡師出與謀曰及不與謀曰㑹¶
<pb:KR1e0100_WYG_004-34a>¶
　按不與謀者謂不與其始謀耳然此例亦不可拘¶
八年楚為衆舒叛故伐舒蓼滅之¶
　按舒蓼之各為一國者僖三年舒滅于徐文五年蓼¶
　滅于楚釋例土地名有舒羣舒舒蓼舒庸舒鳩葢羣¶
　舒猶云羣蠻通衆舒為言舒蓼舒庸舒鳩皆其屬此¶
　傳楚滅舒蓼乃舒之一種耳若舒蓼二國皆前滅¶
　不在羣舒之内注分二國名既非疏又以蓼即楚所¶
　滅之蓼亦誤也¶
<pb:KR1e0100_WYG_004-34b>¶
禮卜𦵏先逺日¶
　疏曲禮凡卜筮旬之外曰逺某日旬之内曰近某日¶
　喪事先逺日吉事先近日先近日者先卜上旬不吉¶
　卜次旬又不吉卜下旬卜𦵏先卜逺日避不思念其¶
　親似欲汲汲而早𦵏之也今若冒雨而𦵏亦是不思¶
　其親欲得早𦵏故舉卜𦵏先逺日以證為雨而止禮¶
　也王制庶人𦵏不為雨止者庶人禮儀少也¶
九年孔子曰詩云民之多辟無自立辟其洩冶之謂乎¶
<pb:KR1e0100_WYG_004-35a>¶
　陳洙曰此必非聖人之言比干諫而死孔子稱其仁¶
　反罪洩冶乎趙汸曰傳以稱國殺大夫為有罪故雖¶
　無罪見殺者亦必求其罪以實之杜氏見宋曹殺大¶
　夫有不名者遂以書名為貶非但不知經㫖亦未究¶
　史法¶
楚子為厲之役故伐鄭¶
　注六年楚伐鄭取成于厲既成鄭伯逃歸事見十一¶
　年自厲之後鄭南北兩屬　按六年傳不詳厲役之¶
<pb:KR1e0100_WYG_004-35b>¶
　事葢有闕文厲地名也¶
十年書曰崔氏非其罪也且告以族不以名¶
　趙汸曰自此至崔杼弑君凡五十一年惠公之世杼¶
　尚幼成十九年傳言齊侯使崔杼為大夫明前此未¶
　仕也杼未為卿故不書名實卿族也故來告書其族¶
　如尹氏非王卿士于法不合書其立王子朝亦由世¶
　是卿族故史不得不書¶
某氏之守臣某¶
<pb:KR1e0100_WYG_004-36a>¶
　注上某氏姓下某名疏姓即族也禮謂族人為庶姓¶
十一年令尹蔿艾獵城沂¶
　疏服䖍云艾獵蔿賈之子孫叔敖也　玉海雅有營¶
　謝美召伯也傳稱城沂賢蔿敖也¶
寡人以諸侯討而戮之¶
　疏經無諸侯而云以諸侯討之諸侯皆慶者時有楚¶
　之屬國從行也¶
　¶
<pb:KR1e0100_WYG_004-36b>¶
　¶
　¶
　¶
　¶
　¶
　¶
　¶
　讀左日鈔卷四¶

