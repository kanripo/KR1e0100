# -*- mode: mandoku-view; -*-
#+TITLE: 讀左日鈔
#+DATE: 2015-08-24 22:16:56.015149
#+PROPERTY: ID KR1e0100
#+PROPERTY: BASEEDITION WYG    
#+PROPERTY: JUAN 卷九
<pb:KR1e0100_WYG_009-1a>¶
欽定四庫全書¶
　讀左日鈔卷九¶
　　　　　　　　　　　　　吳江朱鶴齡撰¶
五年舍中軍卑公室也¶
　注罷中軍季孫稱左師孟氏稱右師叔孫氏則自以¶
　叔孫為軍名疏分中軍之衆屬上下二軍故魯有左¶
　師右師左師右師見哀十一年傳又言叔孫武叔退¶
　而蒐乘知自以叔孫為軍名也　劉敞曰如杜所言¶
<pb:KR1e0100_WYG_009-1b>¶
　則三軍猶在徒以軍為師名號少異耳何謂舍中軍¶
　乎陸粲曰按魯之軍號傳所不言哀十一年雖稱左¶
　師右師疑亦臨時所命非若晉之三軍楚之二廣有¶
　定制者叔孫軍名尤無據愚謂觀下言四分公室則¶
　廢中軍之後上下二軍分爲四矣本自明白注直可¶
　刪¶
葬鮮者自西門¶
　注不以壽終曰鮮西門非魯朝正門　按叔仲帶以¶
<pb:KR1e0100_WYG_009-2a>¶
　葬鮮告季孫則季孫知豎牛餓殺季孫矣而不討者¶
　季孫利其禍已得專魯政也¶
彼實家亂子勿與知不亦可乎¶
　王樵曰南遺此語與盧蒲嫳告慶之語同豎牛即叔¶
　孫之東郭偃棠無咎也孟丙仲壬則崔成崔疆也叔¶
　孫之季孫則崔杼之慶封也¶
使亂大從¶
　注使從于亂　按哀三年傳鄭勝亂從杜亦作此解¶
<pb:KR1e0100_WYG_009-2b>¶
　服䖍云使亂大順之道從順也謂適庶之順此説得之¶
必速殺之¶
　鍾惺曰豎牛立昭子而討豎牛者即出昭子假手甚¶
　妙藏機甚巧若他人殺之便不足異矣此中理數昭¶
　子亦隂為天所用而不知可謂千古賊奴之戒¶
日之數十故有十時亦當十位¶
　注日之數自甲至癸為十日中當王食時當公平旦¶
　為卿鷄鳴為士夜半為皂人定為輿黄昏為𨽻日入¶
<pb:KR1e0100_WYG_009-3a>¶
　為僚晡時為僕日昳為臺疏七年傳天有十日人有¶
　十等彼即厯言從王至臺十等之目此傳既云十時¶
　十位位以王公卿為三日以中食旦為三日上其中¶
　知從中而右旋配之也晡時日西食時也日昳謂蹉¶
　跌而下若據時之先後則旦至食乃至于中宜以左¶
　旋為次今傳以配十位從中而右旋者人之道貴以¶
　賤為本欲從賤而漸至于貴也若從中左旋則位乃¶
　漸退非進長之義故右旋也¶
<pb:KR1e0100_WYG_009-3b>¶
日之謙當鳥¶
　注離為日為鳥離變為謙日光不足故當鳥疏説卦¶
　離為日為雉雉為鳥也日為髙明鳥為微細今日之¶
　謙退不得髙明下當微細是日光不足下當鳥也¶
純離為牛¶
　注易離上離下離畜牝牛吉故言純離為牛疏明夷¶
　初九無牝牛象但明夷初卦下體是離故傳以純離¶
　之卦求牛象也¶
<pb:KR1e0100_WYG_009-4a>¶
民食于他¶
　注他三家也謂公與民無異　程公説曰君以養民¶
　民食于他者言民為三家所有也¶
索氏¶
　注河南成臯縣東有大索城　按漢書楚漢相拒于¶
　滎陽京索之間即此地¶
享覜有璋¶
　注既朝聘而享覜見也疏引服䖍云享獻也獻國所¶
<pb:KR1e0100_WYG_009-4b>¶
　有林堯叟以二義皆通　傅遜曰聘而獻見禮之大¶
　者何得略之此即鄉黨享禮有容色之享耳半圭曰¶
　璋執之以行禮¶
設机而不倚爵盈而不飲¶
　疏朝聘之禮有設机進爵之時朝禮雖亡而聘禮有¶
　其略也聘義曰聘射之禮至大禮也質明而始行事¶
　日㡬中而後禮成非強有力者弗能行也故設机而¶
　不倚酒清人渴而不敢飲肉敗人餒而不敢食故爵¶
<pb:KR1e0100_WYG_009-5a>¶
　盈而不飲¶
誰其重此¶
　注言怨重或曰問誰人當此重任以備晉師之來也¶
　如杜氏解與下文四句意不貫¶
韓賦七邑¶
　林注韓襄起之兄子箕襄邢帶二人韓氏族韓須叔¶
　禽叔椒子羽四人皆韓起子凡七人人一邑陸粲曰¶
　觀下文皆大家句叔禽三人若是起庶子不得稱家¶
<pb:KR1e0100_WYG_009-5b>¶
　又云輔韓須揚石而不及叔禽等其非起之子明矣¶
　劉炫以為叔禽三人亦韓起之族得之¶
楊&KR0388;¶
　按叔向本羊舌氏食邑于楊故又號楊&KR0388;&KR0388;子石為¶
　楊食我¶
因其十家九縣¶
　注縣賦百乘疏哀二年傳上大夫受縣論語百乘之¶
　家家即縣也¶
<pb:KR1e0100_WYG_009-6a>¶
六年並有爭心以徵于書而徼幸以成之¶
　愚謂叔向之意特恐法懸于書民只在法上詭避無¶
　以息其爭端所謂免而無恥也然季世民偽日滋不¶
　豫設法以禁之則扞㒺益衆故子産復書曰吾以救¶
　世也謂季世之民不可以無法齊也其與鄧析之竹¶
　刑用意固有異矣¶
火未出而作火以鑄刑器藏爭辟焉¶
　疏教民使爭罪謂之爭辟服䖍云鑄鼎藏爭辟與五¶
<pb:KR1e0100_WYG_009-6b>¶
　行之火爭明故為災在器故稱藏也　按心星為大¶
　火三月昏見東方夏三月周五月也鄭人以三月鑄¶
　刑書故云火未出¶
子蕩歸罪於薳洩而殺之¶
　注不以敗告故不書　趙汸曰夷狄戰敗多略之而¶
　不書下文云且弔敗也魯使卿弔敗則杜氏云不告¶
　故不書非實事矣¶
士匄相士鞅逆諸河¶
<pb:KR1e0100_WYG_009-7a>¶
　疏學者皆以士匄是范宣子即士鞅之父不應取其¶
　父同姓名人為介當依王肅董遇古本士匄作王政¶
　王元規云古人質口不言之耳何妨為介也按士文¶
　伯是士鞅之族亦名匄此即文伯也然士文伯名古¶
　本或有作正者¶
七年暨齊平齊求之也¶
　按此是齊求魯而與之平杜氏謂燕與齊平非也辨¶
　詳集説¶
<pb:KR1e0100_WYG_009-7b>¶
盟于濡上¶
　注濡水出髙陽縣東北至河間鄚縣入易水疏今髙¶
　陽無濡水也杜言不知何據　今按水經濡水出&KR0240;¶
　郡故安縣西北獨山東合易水注拒馬水一統志濡¶
　水在順天任丘縣北任丘漢鄚縣地¶
為王旌以田¶
　注王旌斿至于軫疏斿旌旗末埀者至軫謂建蛟龍¶
　之旂而埀至車軫也禮緯云禮天子旂九仭曳地諸¶
<pb:KR1e0100_WYG_009-8a>¶
　侯七仭齊軫周禮軫去地四尺¶
僕區(烏侯/反)之法¶
　疏服䖍云區匿也為隱匿亡人之法¶
好以大屈¶
　注大屈弓名疏引賈逵云寳金可以為劒出大屈也¶
　　按二説未詳孰是據地志大屈即晉屈邑漢為北¶
　屈縣今平陽府吉州其地産鐵有鐵冶則賈説近之¶
其神化為黄熊¶
<pb:KR1e0100_WYG_009-8b>¶
　疏音義云熊獸名亦作能三足鼈解者疑獸非入水¶
　之物當是鼈也然鮌既為神矣雖獸亦能入水鼈則¶
　太下何以當夏郊乎説文字林皆云能熊屬足似鹿¶
韓子祀夏郊晉侯有間¶
　陸粲曰夏之郊也有把存焉是天子之世守也雖晉¶
　為盟主得奸其祀乎且鬼神不歆非類鯀之神信能¶
　為妖祥以求食歟吾以為不及晉國今取夢寐怳惚¶
　之象而妄意之則惑之甚者也衛成公夢康叔曰相¶
<pb:KR1e0100_WYG_009-9a>¶
　奪予饗命祀相寗俞不可曰相之不饗於此久矣非¶
　衛罪也不可以間成王周公之命祀其為知禮也賢¶
　於公孫成子逺矣愚按晉侯之夢禮所謂因夢也平¶
　公把出也襄二十九年嘗合諸侯城把平公葢素厚¶
　母家而夏肄之祀應不及鯀故黄熊因之見夢焉非¶
　無故而從晉平公求食也然陸子之説自正¶
余又將殺段也¶
　注公孫段豐氏黨疏劉炫云公孫段即豐氏當言駟¶
<pb:KR1e0100_WYG_009-9b>¶
　氏黨字之誤也¶
子産立公孫洩及良止以撫之¶
　立良止以安民心也立公孫洩使民不疑于良止也¶
　所謂反其正以媚民者也¶
人生始化曰魄既生魄陽曰魂¶
　疏人之生也始變化為形形之靈者名曰魄既生魄¶
　矣魄内自有陽氣氣之神者名曰魂魄在于前魂在¶
　于後故曰既生魄陽曰魂也劉炫云形有質氣無質¶
<pb:KR1e0100_WYG_009-10a>¶
　尋形以知氣故先魄而後魂其實並生無先後也朱¶
　子曰子産此論窮理極精¶
叔父陟恪¶
　按恪當作䧏字之訛也大雅文王陟䧏在帝左右此¶
　追命襄公也故云叔父陟降在我先王之左右¶
余敢忘髙圉亞圉¶
　按周本紀髙圉古公亶父之曾祖也亞圉髙圉子宋¶
　忠曰髙圉能率稷者也周人報之因衛是同姓故舉¶
<pb:KR1e0100_WYG_009-10b>¶
　先世為言如注云二圉亦受殷王追命此果何據乎¶
聖人之後也而滅于宋¶
　注孔子六代祖孔父嘉為宋督所殺其子奔魯　陸¶
　粲曰世本家語並云孔父嘉曽孫防叔始奔魯家語¶
　又云以避華氏之偪故按嘉為華督所殺其子避禍¶
　應即出奔何得至曽孫乃奔魯杜説較近理特未詳¶
　所據耳¶
六物不同¶
<pb:KR1e0100_WYG_009-11a>¶
　按嵗時日月星辰古人皆謂之物故桓六年子同生¶
　公曰是其生也與我同物杜氏注同日也¶
八年桓子稽顙曰頃靈福子¶
　陸粲曰桓子授甲非以助疆氏也將承二家之敝而取¶
　之以子旗之言正也為是慙而止未㡬乘其飲酒卒¶
　伐而逐焉以分其室則無宇之情見矣二恵既亡姜¶
　族始弱陳氏之為斧斤以斵喪齊室也豈一日之故¶
　哉　𫝊遜曰欒髙自崔慶既滅復任情殺閭丘嬰等¶
<pb:KR1e0100_WYG_009-11b>¶
　以弱其宗陳氏欲圖之久矣然聞子旗之言而遂止¶
　可見誠義足以感人陰謀必有間而始發也使能終¶
　守其正二族其可動哉¶
猶將復由¶
　注由用也　魏了翁曰由義如尚書顛木之有由蘖¶
　按説文無由字惟有㕀字注云木生條也後人因省¶
　已作由此言陳人將興如已仆之木復生由蘖如此¶
　解字義既明而句法亦完矣　陸粲曰由者經也從¶
<pb:KR1e0100_WYG_009-12a>¶
　也言今嵗星猶在箕斗之間將復經由鶉火之次乃¶
　亡爾¶
自幕至于瞽瞍無違命¶
　注幕舜之先　按韋昭注國語以幕為舜後虞思大¶
　誤當取左氏此語正之¶
寘徳于遂世守之¶
　言舜有明聖之徳其徳流及于後也史記索隱殷封¶
　遂世守之宋忠云虞思之後箕伯直柄中衰殷湯封¶
<pb:KR1e0100_WYG_009-12b>¶
　遂于陳以為舜後是也¶
九年魏駘芮岐畢¶
　注駘在武功始平縣所治斄城　按駘當作邰即詩¶
　有邰室家之邰也魏在馮翊芮在河東俱見桓六年¶
蒲姑商奄吾東土也¶
　疏蒲姑齊也商奄魯也二十年傳蒲姑氏因之定四¶
　年傳因商奄之民命以伯禽¶
肅慎燕亳¶
<pb:KR1e0100_WYG_009-13a>¶
　按肅慎即後代女真之地疏云亳近燕不知所在愚¶
　謂恐當作濮即濮陽也地在河北¶
豈如弁髦而因以敝之¶
　疏士冠禮始冠緇布冠次加皮弁次加爵弁是三加¶
　冠也其記冠義云始冠緇布之冠冠而敝之可也劉¶
　炫云弁髦二物童子埀髦為髧彼兩髦親没乃棄之¶
　因以敝之者冠則棄弁親没則不髦也　愚謂髦不¶
　可言敝弁髦是言加弁于髦耳弁有皮弁爵弁嫌緇¶
<pb:KR1e0100_WYG_009-13b>¶
　布冠不得名弁故杜云弁亦冠也傅士凱謂傳言弁¶
　非緇布冠固矣¶
妃(音/配)以五成故曰五年¶
　按妃訓合天數五地數五五位相得而各有合故曰¶
　妃以五成五行家甲與已合乙與庚合丙與辛合丁¶
　與壬合戊與癸合亦是¶
請佐公使尊¶
　注公之使人執尊酌酒請為之佐　依杜注使當音¶
<pb:KR1e0100_WYG_009-14a>¶
　所吏反或云使尊舉酌也¶
辰在子卯謂之疾日¶
　漢書翼奉𫝊北方之情好也好行貪狼申子主之東¶
　方之情怒也怒行陰賊亥卯主之貪狼必待陰賊而¶
　後動陰賊必待貪狼而後用二陰並行是以王者忌¶
　子卯禮經避之春秋諱焉注賈氏説桀以乙卯亡紂¶
　以甲子喪故以為戒備之張晏曰子刑卯卯刑子相¶
　刑之日故以為忌必云夏亡乙卯商亡甲子不推湯¶
<pb:KR1e0100_WYG_009-14b>¶
　武以興此説非也¶
又飲外嬖嬖叔¶
　注外都大夫之嬖者　按檀弓是李調傳云外嬖對¶
　内嬖而言必云外都泥矣¶
十年居其維首而有妖星焉告邑姜也¶
　注客星出其地故曰妖星邑姜太公女疏維者綱也¶
　𤣥枵次有三宿女為其初是次之綱維也女星居其¶
　維首而妖星出焉告邑姜以其子孫將死也　𫝊遜¶
<pb:KR1e0100_WYG_009-15a>¶
　曰言婺女居𤣥枵之維首而妖星見于婺女之次韋¶
　昭注周語亦云須女入黿之首須女即婺女也天黿¶
　即𤣥枵也杜注客星居𤣥枵之維首太略　告邑姜¶
　也如此占法甚荒唐杜云婺女為既嫁女織女為處¶
　女邑姜齊之既嫁女也妖星在婺女齊得嵗故知禍¶
　歸邑姜此亦強為之解¶
邑姜晉之妣也天以七紀¶
　注二十八宿四七　𫝊遜曰爾雅斗牛為星紀郭云¶
<pb:KR1e0100_WYG_009-15b>¶
　日月五星之所始終故曰星紀其分尤不應有妖星¶
　女與斗牛同次故言此耳杜云二十八宿四七夫二¶
　十八宿固為四七矣而于此上下文何與乎¶
戊子逢公以登星斯於是乎出¶
　注逢公殷諸侯疏周語説𤣥枵之次云我皇妃太姜¶
　之姪伯陵之後逢公之所馮神也孔晁曰太姜太王¶
　之妃則知逢公是殷諸侯登登天也　逢公未死之¶
　先妖星嘗出婺女時嵗星不在故齊自當禍此時嵗¶
<pb:KR1e0100_WYG_009-16a>¶
　在齊分則外孫當之故知七月戊子晉君將死¶
以靈姑銔率¶
　注靈姑銔公旗名疏率謂率國人以戰也¶
公與桓子莒之旁邑辭穆孟姬為之請髙唐陳氏始大¶
　愚謂晏平仲不助四家而獨勸桓子以徳讓葢平仲¶
　實睦于陳者觀其與叔向語已知齊之為陳及于辭¶
　宅又因陳桓子以請至此而桓子用其言因盡反亡¶
　公子賑恤貧約而傳以陳氏始大結之明代齊者陳¶
<pb:KR1e0100_WYG_009-16b>¶
　而平仲之為桓子謀適以助成其大然則平仲非忠¶
　于齊者歟平仲智人也陳氏之禍惟禮可以已之平¶
　仲固以告景公矣景公既不能從而欒髙國鮑之徒¶
　又皆不可與共政則惟有委蛇觀變其間使景公信¶
　陳氏安而市宅遄臺因事納忠即梁丘據亦不得間¶
　之此平仲之所以為智也¶
千人至將不行不行必盡用之¶
　𫝊遜曰不行在千人上見之人衆則費廣將不能行¶
<pb:KR1e0100_WYG_009-17a>¶
　矣不能行則用之必盡非如杜所云為見新君而用¶
　也如用為見新君則其幣固在何盡費之乎¶
孤斬焉在衰絰之中¶
　陸粲曰斬焉言哀痛之深如斬截也非注斬衰之謂¶
元公惡寺人柳欲殺之及即位又有寵¶
　愚謂一寺人柳也向欲殺之今又寵之何哉夫小人¶
　之長惟工於媚耳以其術媚他人則知惡以其術媚¶
　己則必喜雖父子之間猶分彼此焉乃知疇昔之惡¶
<pb:KR1e0100_WYG_009-17b>¶
　非真惡也特惡其不於己行媚也人情皆然豈獨宋¶
　元公之於寺人柳哉¶
十一年楚子在申召蔡靈侯¶
　戰國䇿莊辛曰蔡靈侯左抱幼妾右擁嬖女與馳騁¶
　乎髙蔡之中而不知夫子發方受命乎靈王繫已以¶
　朱絲而見之也鮑彪曰經傳不書子發葢使子發召¶
　之¶
是以無拯不可没振¶
<pb:KR1e0100_WYG_009-18a>¶
　無拯無救助也不可没振猶没于水者不可復振而¶
　出之也¶
物以無親¶
　此人物之物言不為人所親附杜解物事也非¶
朝有著定¶
　疏著定謂佇立定處野㑹設表為位亦當有物記處¶
　如今之位版也¶
葬齊歸公不慼晉史趙曰必為魯郊歸姓也不思親祖¶
<pb:KR1e0100_WYG_009-18b>¶
不歸也¶
　疏言必為魯人所逐而出在郊野　陸粲曰昭公之¶
　出在郊野不能君魯也獨于其母姓知之乎或母非¶
　歸姓則雖臨喪不慼也而無咎乎瞽史之説迂繆至¶
　此而猶足載乎愚謂左氏禨祥之説多矣此猶無義¶
　理必後人因昭公出亡作此附㑹語耳¶
況用諸侯乎¶
　疏世子雖未即位父死則當君處故以諸侯言之¶
<pb:KR1e0100_WYG_009-19a>¶
五大不在邊五細不在庭¶
　疏五大五細無字惟言五耳不知五者何謂杜氏亦¶
　無明證愚謂定三年傳職官五正注云五官之長即¶
　曲禮所謂司徒司馬司空司士司冦也以證此傳五¶
　大豈不顯然元凱蔓引金木水火土五官迂矣¶
鄭京櫟實殺曼伯¶
　注曼伯檀伯也厲公得櫟又并京　按厲公殺檀伯¶
　而居櫟事見桓十五年并京傳無其文杜以京櫟連¶
<pb:KR1e0100_WYG_009-19b>¶
　言故知之耳¶
十二年朝而塴¶
　注塴下棺疏周禮作窆禮記作封此作塴皆葬時下¶
　棺之事而其字不同　俞琰曰塴字從土從崩是既¶
　下棺而以土掩之説文窆下棺也塴喪葬下土也微¶
　異¶
公子憗遂如晉¶
　趙汸曰憗本從公如晉故不書非劉炫不告廟之説¶
<pb:KR1e0100_WYG_009-20a>¶
有肉如坻¶
　注坻山名疏爾雅小洲曰陼小陼曰沚小沚曰坻坻¶
　是小地不得對淮之大水故杜以坻為山名劉炫規¶
　杜謂山無名坻者按楚子觀兵于坻箕之山坻非山¶
　乎¶
楚子謂成虎若敖之餘也¶
　疏經言熊傳言虎者此人名熊字虎¶
假道于鮮虞遂入昔陽¶
<pb:KR1e0100_WYG_009-20b>¶
　注鮮虞在中山新市縣昔陽肥國都樂平沾縣東有¶
　昔陽城疏肥鼓並在鉅鹿在鮮虞東南杜以傳云遂¶
　入昔陽八月壬午滅肥是因入而滅之故云昔陽肥¶
　國都也肥都昔陽與鼓相近晉既滅得肥國故二十¶
　二年息昔陽之門外遂襲鼓取之劉炫以昔陽為鼓¶
　都非也　愚按杜既言樂平沾縣東有昔陽城又言¶
　鉅鹿下曲陽縣西南有肥累城樂平與下曲陽相去¶
　頗逺杜例凡言有者皆疑古昔陽城必不在樂平也¶
<pb:KR1e0100_WYG_009-21a>¶
外彊内温忠也和以率貞信也¶
　疏剛強以禦難温柔以事主為忠用和柔之性以循¶
　安正道為信　陸粲曰杜解二語取喻卦象義雖近¶
　似然詳傳云坤之比者謂坤卦之比爻耳故下文惟¶
　説黄裳元吉之義亦猶七年孔成子筮得屯之比止¶
　論利建侯不取比義崔杼得困之大過陽虎得泰之¶
　需其為説皆止取本爻不及之爻也¶
供養三徳為善¶
<pb:KR1e0100_WYG_009-21b>¶
　疏供養董遇注本作共解云盡共以養成三徳也¶
　𫝊遜曰杜解三徳引洪範與此何涉陸子餘以為三¶
　是二之誤即上忠與共亦非葢上文本言忠信人臣¶
　之節忠信盡之為南蒯言尤宜共以事上是合忠信¶
　共為三善也下文非此三者弗當即䝉此而言杜舍¶
　共而以善益之非矣觀下文云且可飾乎欲其從下¶
　之飾而為共意益明矣¶
楚子次于乾谿¶
<pb:KR1e0100_WYG_009-22a>¶
　注在譙國城父縣南　姜寳曰城父在今亳州東南¶
　七十里本陳夷邑楚滅陳以乾谿為南北要地築章¶
　華臺于此以駐師遊觀焉漢志汝南郡城父縣故夷¶
　有章華臺注云有乾谿在縣南即其地也¶
秦復陶翠被¶
　注秦復陶秦所遺羽衣翠被以翠羽飾被被帔同以¶
　禦雨也　按&KR0352;風翟衣毛傳云以翟羽為衣服之飾¶
　孔氏疏不以為然謂衣服隨身卷舒非可羽飾然典¶
<pb:KR1e0100_WYG_009-22b>¶
　籍散亡安知羽飾之服古必無之觀此傳復陶翠被¶
　之文則知毛説必有據¶
右尹子革夕¶
　栁宗元曰古者朝見曰朝夕見曰夕詩莫肯朝夕傳¶
　朝而不夕漢儀夕則兩郎向瑣闈拜謂之夕郎¶
昔我先王熊繹辟在荆山¶
　楚世家當周成王時舉文武勤勞之後嗣封熊繹于¶
　楚蠻姓芈氏居丹陽徐廣曰丹陽在南郡枝江縣輿¶
<pb:KR1e0100_WYG_009-23a>¶
　地記秭歸縣東有丹陽城周迴八里熊繹始封也¶
昔我皇祖伯父昆吾舊許是宅¶
　注陸終氏生六子長曰昆吾六曰季連季連楚之祖¶
　故謂昆吾為伯父　按史記索隱宋忠曰昆吾國名¶
　已姓左傳衛侯夢見人登昆吾之觀今濮陽城中有¶
　昆吾臺是括地志濮陽縣古昆吾國昆吾故城在縣¶
　西三十里臺在縣西百步據此則昆吾國在今濮州¶
　楚靈乃曰舊許是宅舊許今許州也豈昆吾之後嘗¶
<pb:KR1e0100_WYG_009-23b>¶
　徙封歟¶
是四國者專足畏也¶
　注四國陳蔡二不羮疏劉炫云楚語靈王城陳蔡不¶
　羮(韋昭注三國楚别都潁州定陵/有東不羮許州襄城有西不羹)使問范無宇曰今¶
　吾城三國賦皆千乘亦當晉矣諸侯其來乎對曰是¶
　三城者豈不使諸侯之惕惕焉彼再言三城無四國¶
　也縱不羮有二或當前後遷焉非是並時有二古四¶
　字積畫四當為三耳¶
<pb:KR1e0100_WYG_009-24a>¶
是能讀三墳五典八索九㐀¶
　林注三墳伏羲神農黄帝之書五典少昊顓頊髙辛¶
　唐堯虞舜之書八卦之説謂之八索九州之志謂之¶
　九丘出尚書序　按賈逵張衡馬融諸説不同今以¶
　書序為正¶
周行天下將皆必有車轍馬跡焉¶
　王樵曰穆王之事正楚靈所欲為也既得諸侯又滅¶
　陳蔡必將觀兵周郊以求九鼎以許田為名移兵臨¶
<pb:KR1e0100_WYG_009-24b>¶
　鄭為改物之圖子革知其心事故直引穆王事以諷¶
　之¶
祈招(常遥反/又音昭)之詩¶
　注祈父周司馬招其名疏引馬融祈作圻即酒誥圻¶
　父賈逵云祈求也昭明也言求明徳也　愚按三説¶
　皆未安杜解本之詩傳然何以知招之必為祈父名¶
　乎王肅云祈招詩名也猶齊景公作君臣相説之樂¶
　曰徵招角招耳此説是¶
<pb:KR1e0100_WYG_009-25a>¶
形民之力¶
　朱子曰形字今家語作刑極分曉葢言傷民之力而¶
　無厭足之心　愚按如此解于上式如玉式如金意¶
　不接書傳刑用也用民之力恐當如古訓直言用民¶
　之力而無醉飽過盈之心也¶
十三年申之㑹越大夫戮焉¶
　申㑹在四年疏戮者陳其罪以狥諸軍欲殺終亦不¶
　殺故常壽至今在楚¶
<pb:KR1e0100_WYG_009-25b>¶
圍固城克息舟城而居之¶
　凡城之固者皆圍之息舟固城之一也以克故有毁¶
　又城而居之舟字句¶
今不封蔡蔡不封矣我請試之¶
　愚謂子干空䝉弑君之名而實啟棄疾之立者然始¶
　事之初棄疾不知并子干亦不知特觀從以復蔡為¶
　志嘗試為之耳其後竟復蔡當與申包胥復楚同功¶
強與之盟¶
<pb:KR1e0100_WYG_009-26a>¶
　強與子干子晳盟也二子知非蔡公之命欲還故觀¶
　從強盟之既盟之後襲蔡狥蔡二子惟其所用矣¶
依陳蔡人以國¶
　依即易利用為依遷國之依陳蔡雖亡而其人尚在¶
　故依焉¶
殺太子禄及公子罷敵¶
　王樵曰蔡公志乎為君故殺靈王之二子特以長㓜¶
　之序推比使立而因歸惡名焉　金履祥曰䖍之弑¶
<pb:KR1e0100_WYG_009-26b>¶
　君也以縊而䖍即自縊䖍之弑君也及其二子幕與¶
　平夏而䖍子禄與罷敵亦先死焉然棄疾歸罪于比¶
　而他日吳人卒鞭其墓而戮之天道洵可畏哉¶
夏五月癸亥王縊于芋尹申亥氏¶
　趙汸曰杜經下注云靈王實以四月死楚王生失靈¶
　王本其始禍以赴此注又云經書四月誤兩注不同¶
　今按四月者比歸國之月也春秋之法凡大夫公子¶
　反國不月而弑君無不月者比歸而王弑故經没死¶
<pb:KR1e0100_WYG_009-27a>¶
　之月䝉上文比歸為一事見比以簒逆歸而特存其¶
　歸國之月以異之杜氏不明筆削之㫖故經傳異説¶
觀從謂子干曰不殺棄疾雖得國猶受禍也¶
　愚謂觀從豈不知棄疾勝子干而反欲子干殺棄疾¶
　哉以為子干王楚則復蔡之志可遂矣其始也本借¶
　子干以發難則子干既立亦欲固其位以報之謀不¶
　用而遂行亦所以謝子干非徒自免于禍也¶
葬子干于訾實訾敖¶
<pb:KR1e0100_WYG_009-27b>¶
　疏郟敖與此訾敖皆不成君無諡號也元年傳云葬¶
　王于郟曰郟敖此云葬子干于訾實訾敖並以地名¶
　冠敖未知其故又世家楚先君有若敖宵敖皆在位¶
　多年亦稱為敖不知敖是何義¶
棄禮¶
　按棄禮指卜神之禮也杜注棄立長之禮則康王實¶
　長誤甚林注得之¶
同惡相求¶
<pb:KR1e0100_WYG_009-28a>¶
　注謂棄疾親恃子干　𫝊遜曰同惡相求指當時同¶
　心造亂之人薳居蔓成然輩非謂棄疾也愚按下云¶
　君楚國者其棄疾乎則此不當言棄疾明矣¶
子産以幄幕九張行¶
　注幄幕軍旅之帳疏幕大幄小幄在幕下張之幄幕¶
　九張葢九幄九幕也¶
使諸侯嵗聘以志業¶
　注志識也疏令諸國各自記其職貢之業¶
<pb:KR1e0100_WYG_009-28b>¶
再㑹而盟以顯昭明¶
　注凡八聘四朝再㑹王一巡守盟于方嶽之下疏十¶
　二年一盟大明黜陟之法以光顯諸侯有昭明之徳¶
　者告誓神明尚書周官六年五服諸侯一時朝王即¶
　此再朝而㑹是也此傳之文與尚書正合杜言巡守¶
　盟于方岳與書義符同而周禮之文不載此法古書¶
　亡滅不可備知　愚按盟于方岳周官及三禮並無¶
　其説乃叔向假此為辭以令諸侯耳榖梁傳云盟詛¶
<pb:KR1e0100_WYG_009-29a>¶
　不及三王交質子不及二伯詛盟者衰世之事也豈¶
　以成周盛時而為之哉¶
建而不斾¶
　注建立旌旗不曳其斾斾斿也疏爾雅繼旐曰斾郭¶
　注帛續旐末為燕尾者不斾謂建其旗而以燕尾纒¶
　結干頭如記所云徳車結旌也軍法戰則舒斾　愚¶
　按經傳用字有虚實此傳之斾乃虚字疏語極明非¶
　指旗幟之名也小雅胡不旆旆與此同義其白旆央¶
<pb:KR1e0100_WYG_009-29b>¶
　央方是大將所建旗¶
寡君有甲車四千乘在¶
　疏春秋之世兵革遞興出軍多少量敵強弱士卒盡¶
　行數無定準成二年鞌之戰晉車八百乘計有六萬¶
　人惟三卿帥之昭十三年平丘之㑹叔向云寡君有¶
　四千乘在計四千乘士卒成二十四軍爾時晉惟立¶
　三軍則甲車四千屬三軍其軍豈止一萬二千五百¶
　人乎¶
<pb:KR1e0100_WYG_009-30a>¶
因邾莒杞鄫之怒以討魯罪間其二憂¶
　注因南蒯子仲二憂為間隙　穆文熈曰邾莒無故¶
　愬魯冀免晉貢葢狃于前愬之得行耳晉人不察遂¶
　以絶魯叔向智者亦為強大刼制之辭至引南蒯子¶
　仲之事以恐之夫南蒯據費叛魯非魯之罪也晉不¶
　之念反舉其事以為魯釁而欲乘之豈盟主之義哉¶
子産爭承¶
　言所出貢賦多少之次當承何國之下¶
<pb:KR1e0100_WYG_009-30b>¶
鄭伯男也¶
　疏子産自言其君伯爵卑下與子男為列¶
奉(芳勇/反)壺飲(於鴆/反)氷¶
　陸粲曰鄭風抑釋掤忌注云掤以覆矢先儒相傳謂¶
　氷與掤通故此年及二十五年注皆訓氷為箭筒葢¶
　彼云釋甲執氷當如杜義此言飲氷即是氷耳飲氷¶
　以壺藏氷也猶飲羽之飲𫝊遜曰意如被執在八月¶
　周八月今六月也時正炎天又䝉之以幕當不勝渴¶
<pb:KR1e0100_WYG_009-31a>¶
　故以壺盛氷飲之應從陸説無疑且此非戰時何緣¶
　取矢筩用之乎¶
子服湫從¶
　注湫子服恵伯　按此即子服椒也釋文云湫子小¶
　反徐音椒¶
十四年司徒老祁慮癸¶
　疏世族譜司徒老祁為一人慮癸為一人服䖍云司¶
　徒姓也老祁字也慮癸亦姓字也¶
<pb:KR1e0100_WYG_009-31b>¶
簡上國之兵於崇㐀¶
　疏下云簡東國之兵亦如之知此是簡西國之兵西¶
　方居水上流故謂之上國爾¶
晉邢侯與雍子爭鄐田¶
　趙汸曰巫臣奔晉晉與之邢雍子奔晉晉與之鄐事¶
　在襄二十六年傳孔晁云邢與鄐爭疆界¶
殺親益榮猶義也夫¶
　注三罪惟答宣子問不可以不正其餘則以直傷義¶
<pb:KR1e0100_WYG_009-32a>¶
　故重疑之疏劉炫曰直則為義恐非疑辭　趙汸曰¶
　傳本以直為義即數其賄稱其詐皆為國事言之杜¶
　疑傷義非也傳文語助也夫二字甚多未必皆疑辭¶
　其治國制刑以下亦恐非夫子語¶
十五年吳在蔡蔡必速飛¶
　穆文熈曰無極初讒朝吳特以嘗試平王耳乃遂惑¶
　于速飛之言而行其説所以次及大臣太子而不知¶
　忌讒之行也其有漸哉¶
<pb:KR1e0100_WYG_009-32b>¶
鼓人告食竭力盡而後取之¶
　疏十七年荀吳詐祭於雒以滅陸渾二十二年又負¶
　甲偽糴以入昔陽此獨得降不納者吳自度己力必¶
　能獲之故因以示義　鍾惺曰降者至再不許力盡¶
　而後取之非獨示威示信而已易服易叛數服數叛¶
　數討㡬何而國不敝孔明服孟獲正得此意¶
樽以魯壺¶
　疏燕禮云司宫尊于東楹之西兩方壺左𤣥酒是禮¶
<pb:KR1e0100_WYG_009-33a>¶
　有以壺為樽¶
昔而髙祖孫伯黶司晉之典籍¶
　注孫伯黶晉正卿籍談九世祖疏九世祖稱髙祖言¶
　髙逺之祖也郯子以少皡為髙祖意與此同其九世¶
　之次見世本¶
王一嵗而有三年之喪二焉¶
　疏妻服齊衰朞而傳以后崩大子卒為三年之喪二¶
　者喪服杖朞章内有父在為母傳曰何以朞屈也至¶
<pb:KR1e0100_WYG_009-33b>¶
　尊在不敢申其私親也父必三年然後娶達子之志¶
　也父以其子有三年之戚為之三年不娶則夫之于¶
　妻有三年之義故可通謂之三年之喪中庸疏同此¶
　義¶
三年之喪雖貴遂服禮也¶
　疏遂者申也竟也申遂其服使終日月乃是禮也¶
一動而失二禮¶
　𫝊遜曰杜云失二禮謂既不遂服又設宴樂杜于晉¶
<pb:KR1e0100_WYG_009-34a>¶
　元后喪引此為證以向譏宴樂不譏除服矣于此又¶
　以不遂服為失禮不自異其説乎朱申曰失二禮謂¶
　因喪求器又宴樂以早然傳以不遂服為非似失者¶
　三而止云二禮者葢后與太子雖有三年之義而君¶
　臨萬邦自不容于終服惟哀戚之心宜以三年若求¶
　彞器而宴樂則非居喪之心矣故云二禮朱説為當¶
十六年徐子郯人莒人㑹齊侯盟于蒲隧¶
　陳傅良曰晉自平丘之㑹不能合諸侯而齊人横納¶
<pb:KR1e0100_WYG_009-34b>¶
　北燕伯伐徐莒今為蒲隧之㑹至鄟陵而專盟矣¶
受脤歸脤¶
　注受脤謂君祭以肉賜大夫歸脤謂大夫祭歸肉于¶
　公皆社之戎祭也疏傳有成子受脤于社諸儒皆以¶
　脤為祭社之肉故云皆社之戎祭也劉炫謂脤亦祭¶
　廟之肉¶
十七年大史曰在此月也¶
　注謂建巳正陽之月　葉夢得曰昭子言天子諸侯¶
<pb:KR1e0100_WYG_009-35a>¶
　之禮是已太史言用于正月則失之夏書辰弗集于¶
　房以季秋言之則先王之禮不獨在正月凡食皆舉¶
　之矣經書日食三十六言鼓用牲于社者三其二皆¶
　在六月其一在九月左氏惑于太史之言故莊二十¶
　五年誤援之¶
夫子將有異志不君君矣¶
　王樵曰日食陰侵陽臣凌君之象平子不肯救日食¶
　故昭子知其無君也注以為安君之災者非¶
<pb:KR1e0100_WYG_009-35b>¶
五鳩鳩民者也¶
　注鳩聚也治民上聚疏治民上其集聚惡流散¶
九扈為九農正¶
　注扈有九種也春扈鳻鶞夏扈竊𤣥秋扈竊藍冬扈¶
　竊黄棘扈竊丹行扈唶唶宵扈嘖嘖桑扈竊脂老扈¶
　鷃鷃以九扈為九農之號疏諸儒説竊脂皆謂盗人¶
　脂膏也即如此言竊𤣥竊黄者豈復盗竊𤣥黄乎爾¶
　雅釋獸云虎竊毛謂之虦猫魋如小熊竊毛而黄竊¶
<pb:KR1e0100_WYG_009-36a>¶
　毛皆謂淺毛竊即古淺字其毛色不純竊𤣥淺黒也¶
　竊藍淺青也竊黄淺黄也竊丹淺赤也四色皆具則¶
　竊脂為淺白也其唶唶嘖嘖則聲音為之名矣其春¶
　鳸鳻鶞樊光云言分循也春鳸分循五土之宜乃以¶
　人事名鳥爾雅老鳸鴳字不重賈服皆云鷃鷃亦聲¶
　音為名也¶
西及漢¶
　注孛星出大火西光芒東及天漢疏天漢在箕斗之¶
<pb:KR1e0100_WYG_009-36b>¶
　間¶
申須曰彗所以除舊布新也¶
　王應麟曰春秋三書孛而昭十七年有星孛于大辰¶
　申須曰彗所以除舊布新也史天官書云春秋二百¶
　四十二年之間彗星三見劉更生封事亦云則彗孛¶
　一也晏子春秋齊景公睹彗星使伯常騫禳之晏子¶
　曰孛又將出彗星之出庸何懼乎則孛之為變甚于¶
　彗矣齊有彗星見于傳而經不書　愚按星書云日¶
<pb:KR1e0100_WYG_009-37a>¶
　之精變為孛月之精變為彗是彗孛原二星特其類¶
　似而占同耳¶
今除于火火出必布焉¶
　朱申曰言今火尚伏而彗以除之是為除舊明年大¶
　火星出必布散為災是謂布新¶
水火之牡也¶
　疏陰陽書有五行嫁娶之法火畏水故以丙為壬妃¶
　是水為火之雄¶
<pb:KR1e0100_WYG_009-37b>¶
其以丙子若壬午作乎水火所以合也¶
　疏彗在大辰為多及漢為少水少而火多故水不勝¶
　火火行其意水必助之故丙子壬午之日當有火災¶
若火入而伏必以壬午¶
　注尚未知今孛星當復隨火星俱伏不故言若疏劉¶
　炫云丙子壬午雖俱水火合日但二字之内先言強¶
　若火入而伏則連秋至春厯天陰水用事雖同其欲¶
　水當先火故疑火入而伏則必以壬午也炫雖為此¶
<pb:KR1e0100_WYG_009-38a>¶
　釋杜既無注其壬午之事理則未詳¶
瓘斝¶
　注瓘珪也　按説文瓘玉也瓘斝以玉為斝非珪也¶
　¶
　¶
　¶
　¶
　¶
<pb:KR1e0100_WYG_009-38b>¶
　¶
　¶
　¶
　¶
　¶
　¶
　¶
　讀左日鈔卷九¶
